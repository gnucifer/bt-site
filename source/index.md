---
title: Bengtstorpets Odlarförening
date: 2017-07-25 16:24:00
---
<img src="/assets/images/lusthus_akvarell.jpg" style="margin-left: 20px;" class="img-responsive img-thumbnail pull-right" alt="Lusthus">
> Ända sedan 1950-talet har det funnits odlingslotter inom detta område som ligger på kommunens mark i Delsjöområdet i östra Göteborg. Bengtstorpets Odlarförening blev förening och bildades 1995.

Föreningen arrenderar ca 12.000 kvadratmeter mark och administrerar uthyrningen av odlingslotter. Området är uppdelat i 90 lotter med storlekar från 55 upp till 280 kvadratmeter. Årskostnaden för en lott ligger mellan 640 till 1200 kr enligt följande tabell:

Yta (kvm)&nbsp;| Kostnad (kr)
---               | ---
55- 68            | 760
79-120            | 930
135-160           | 1100
200               | 1250
270-280           | 1450


Kravet för att bli medlem i föreningen är att man bor i Göteborgs kommun eller angränsande kranskommun. Varje medlem har stadgar och avtal att följa.

Alla är välkomna. Som medlem finns några enkla regler du måste följa. Skräpa inte ner kring odlingslotten. Du får inte använda glas. Det du bygger får inte vara högre än en meter över marken och skall också smälta in i omgivningen samt vara avsett för odling. Låt inte plast av låg kvalitet ligga framme och vittra då mikroplast sprids tills den omkringliggande miljön. Uv-skyddad plast av god kvalitet i tex slangar är inte problematisk så länge skicket är ok. Vi uppmanar alla att odla med ekologiska metoder.

Det är ditt ansvar att forsla bort allt man tagit till sin lott efter det man säger upp den.

Området är mycket omtyckt och många odlare har haft sin lott i både tio och tjugo år. Vill du också bli medlem och odla dina egna bär och grönsaker. [Kontakta oss!](/kontakt.html) Våra köregler är ganska enkla. Du kan tacka nej till anvisade lotter högst 2 gånger, därefter tas du ur kön. Du behöver då själv anmäla om du vill ha en ny köplats och kön måste såklart vara öppen för nya anmälningar. Du kan meddela om du vill ha en liten (mindre än 100 m2) eller stor (större än 100 m2) lott när du anmäler dig.

Det är enkelt att hitta hit. Med spårvagn går du av vid hållplats Töpelsgatan. Gå, cykla eller ta bilen uppför Töpelsgatan som går över i Alfred Gärdes väg efter ca 500 m. Fortsätt uppåt och ta rakt fram vid Delsjökolonien. Sedan första höger mot kamratgården. Efter ca 100 meter är det första grusvägen till vänster och du är framme. Parkering för bilar finns precis i anslutning utanför vår anslagstavla.

Här finns länkar till [Google Maps](https://goo.gl/maps/7Y1x1ckknqj), [eniro.se](http://kartor.eniro.se/m/MAN6f) och [hitta.se](http://www.hitta.se/LargeMap.aspx?var=alfred gärdes väg).

*Välkommen!*

---

## Tips från webben

### odla.nu
Rikligt med odlingsinformation, finns också diskussionsforum.

[www.odla.nu](http://www.odla.nu)

---

### Stadsnära odling
Fastigheskontorets blogg om odling.

[www.stadsnaraodling.se](http://www.stadsnaraodling.se)

---

### FOBO
Förbundet Organisk-ekologisk-Odling.

[www.fobo.se](http://www.fobo.se)

---

### Snigelshopen
Allt för bekämpning av sniglar. Du som är medlem i Bengtstorpets Odlarförening har rabatt.

[www.snigelshopen.se](https://www.snigelshopen.se)

---
